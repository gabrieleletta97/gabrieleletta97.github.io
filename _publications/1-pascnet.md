---
title: "Valutazione degli effetti indiretti dell’epidemia da Covid-19 sul sistema sanitario."
collection: publications
authors:
  - name: "Gabriele Letta"
    url: "https://gabrieleletta97.github.io/gabriele_letta.github.io/"
  - name: "Claudio Lucifora"
    url: "https://docenti.unicatt.it/ppd2/en/docenti/02980/claudio-lucifora/profilo"
  - name: "Daria Vigani"
    url: "https://scholar.google.it/citations?user=Epsb6CIAAAAJ&hl=it"
category: work_in_progress
permalink: /publication/1-pascnet
excerpt: ''
date: 2024-01-01
venue: ""
paperurl:
image: "https://gabrieleletta97.github.io/images/pascnet_graph.png" 
---
Nel presente rapporto viene studiata la risposta dei sistemi sanitari della Regione Lombardia alla diffusione dell'epidemia da Covid-19, che ha inflazionato l'ammontare di richieste sanitarie inevase. Le ragioni possono essere plurime, legate all'implementazione di policy esogene, come il distanziamento sociale e le restrizioni alla mobilità dei cittadini, o da ricondursi alla risposta degli attori del sistema sanitario. Da una parte abbiamo un'offerta congestionata dal sovraccarico di servizi destinati ai casi, Covid, e un concomitante reindirizzamento di investimenti e risorse; dall'altro una domanda aggiustata, in termini comportamentali, da parte dei pazienti, plausibilmente per paura di contrarre la malattia nosocomiale. Sfruttando un insieme di dati amministrativi completo e granulare sulla quasi totalità del sistema sanitario della regione Lombardia, analizzato nel quadriennio 2018-2021, l'analisi econometrica si concentra sull'effetto dell'epidemia sull'assistenza ambulatoriale lombarda. I risultati mostrano un calo consistente, significativo e persistente delle erogazioni ambulatoriali su tutto il territorio regionale: tale calo è abbastanza simile, in termini di traiettorie, tra le prestazioni ordinarie e quelle di screening, mentre il calo nei servizi emergenziali risulta anche più persistente. La riduzione sembra essere abbastanza omogenea in termini territoriali, senza evidenti eterogeneità significative tra le varie province esaminate; i risultati sono robusti all'inserimento di controlli epidemiologici, in grado di catturare l'andamento virale della Sars-Cov-2. In termini di welfare, viene stimata una perdita cumulata di servizi ambulatoriali di circa il 23% nel lasso di tempo in questione, che equivale a un ritardo cumulato di 5.75 mesi standard.

**Keywords**: Covid-19, Prestazioni ambulatoriali, Sistemi sanitari, Lombardia.

**JEL Classification**: I10, I12, I18.
